# Constructie (Construction)

Lengte stok (inclusief steen): bij voorkeur schouderbreedte. Ook langere chi ishi zijn bekent, deze worden gebruikt voor het ontwikkelen van kracht voor werptechnieken. Zowel korte als lange chi ishi worden ook gebruikt als ondersteunende training voor training met wapens (zwaard, naginata, e,.a.).

Diameter stok: de dikte van de stok bepaald het trainingseffect. Bij een dunne stok sluit dit bijvoorbeeld aan bij het chinkuchi kakin moment van een stoot of slag met een gesloten vuist of bij het beetpakken/trekken aan de karate gi. Bij een dikke stok sluit het bijvoorbeeld meer aan bij het beetpakken van de pols.

Diameter steen: bij voorkeur niet meer dan 20-30 cm, i.v.m. de beperkte bewegingsruimte die de steen heeft bij sommige oefeningen. Een steen met een grote diameter, bij identiek gewicht, maakt de chi ishi wel meer 'top-zwaar', wat de oefeningen verzwaart.

Hoogte steen: afhankelijk van het gewenste gewicht, normaliter valt de steen niet te hoger uit dan zo'n 10-15 cm.

Materiaal steen: om een zware steen te maken kun je gebruik maken van een betonmengsel waarin fijn grind is verwerkt. Om het betonmengsel in te gieten kun je b. v. een blik gebruiken dat je erom heen laat of afknipt (moeilijker). Je kunt ook een plastic mal gebruiken, bijvoorbeeld een emmer. Wanneer de mal conisch is kun je de chi ishi er makkelijker uittrekken. Eventueel kun je hem vooraf ook nog inoliÃ«n. Voor de verbinding tussen stok en steen kun spijkers, schroeven of schroefankertjes gebruiken. De lengte hiervan is afhankelijk van de diameter van de steen. Als richtlijn kun je een lengte van 0,25 keer de diameter de gebruiken.

Gewicht van de steen: voor beginners wordt 2-3 kg als richtlijn aangegeven, voor gevorderden 6-7 of zelfs 10 kg. Het is een goed idee om het gewicht op de chi ishi noteren. Dit kan een uitdaging voor je zijn en je kunt het gebruiken als indicatie voor je kracht en trainingstoestand. 