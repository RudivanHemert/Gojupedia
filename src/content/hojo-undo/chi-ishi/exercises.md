# Oefeningen (Exercises)

Als basisoefenstof is er een chi ishi kata. Deze kata staat o.a vermeld in 'Traditional Karate, volume I', van Morio Higaonna. Deze kata is niet zo vast omlijnd als de heishu en kaishu katas. Er is een zekere speling gebruikelijk tussen het aantal herhalingen en de afwisseling links en rechts. Bijna alle oefeningen in deze kata maken gebruik van shiko dachi. Meestal wordt de volgende opbouw gebruikt.

1.  van binnen uit opheffen + van buiten af opheffen
2.  achter naar voren + van onder naar boven
3.  om en over de schouder zwaaien en voorwaarts uitdrukken (tate zuki)
4.  binnenlangs rond zwaaien en van buiten af opheffen + buitenlangs rond zwaaien en van
5.  binnen uit opheffen.
6.  wringen met de steen boven
7.  wringen met de steen onder
8.  wringen naar achteren met voorover buigen
9.  ura hiki uke
10. morote chi ishi zuki

Een aantal van deze en andere chi ishi oefeningen kunnen ook met 2 chi ishis worden uitgevoerd.

Als gevorderde chi ishi oefening zijn de polszwaai-oefeningen gebruikelijk, waarbij de chi ishi met een of twee handen wordt rond gezwaaid in een cirkel- of lemniscaatvormige baan. Deze zwaai-oefeningen, in combinatie met andere oefeningen, kunnen uiteindelijk ook in vrije beweging als een soort van schaduwgevecht worden getraind.

De chi ishi kan ook worden gebruikt bij hardingstraining. De steen kan gebruikt worden om tegen aan te slaan of om tegen de buik aan laten zwaaien, om te leren een klap op te vangen. Dit laatste kan ook met partner worden beoefend. Met de stok kan men over het scheenbeen rollen om de circulatie te verbeteren en te wennen aan de inwerking van krachten op het scheenbeen.

Uiteraard zijn er tal van andere zinnige oefeningen denkbaar.

Bij het oefenen met de chi ishis moet je niet alleen proberen zo veel mogelijk trainingsarbeid in een korte tijd te verrichten, maar ook letten op de interne aandachtspunten. Zo kun je bij een oefening er bijvoorbeeld op letten of je voortdurend optimaal op je voeten blijft steunen of dat je je in de strijd met het gewicht jezelf ontworteld; je de beweging maakt van uit je tanden of een geïsoleerde beweging maakt vanuit je schouder; de beweging strookt met je ademhaling; etc.

Doordat je met een gewicht werkt krijg zet je het behoud van aarding, worteling, centrering, etc. meer onder druk. Gebruik je meer gewicht dan is het trainingseffect t.a.v. kracht, doorzettingsvermogen, en dergelijke groter maar bestaat het risico dat je de bewegingsprincipes los laat in de strijd met het gewicht. Je vernielt dan je lichaam en leert jezelf inefficiënte bewegingspatronen aan. Omgekeerd, als je alleen met lichte gewichten traint is het makkelijker om in lijn met de bewegingsprincipes te blijven bewegen, je leert dan echter niet om deze onder druk vast te houden.

Het trainen met lichte chi ishi is een benadering om te leren een beweging met een minimale inspanning uit te voeren. Anderzijds kan men ook in een hele zware sessie ontdekken hoe een beweging met minimaal krachtgebruik mogelijk is. Het hangt er maar vanaf of je je 'kop' erbij hebt. Met 'kop' bedoelen we hier natuurlijk heel iets anders. 