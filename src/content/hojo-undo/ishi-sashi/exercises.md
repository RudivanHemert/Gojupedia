# Oefeningen (Exercises)

In vroeger tijden werden de ishi sashi ook gebruikt om over te gooien. Hiermee trainde men grijpkracht, concentratie, doelgerichtheid en reflexen. Omdat men vandaag de dag, zeker in ons klimaat, meestal binnen traint worden dergelijke oefeningen noch maar zelden gedaan.

Als oefenstof staat een serie oefeningen centraal die ondermeer aansluiten bij shisochin kata. Om die reden staat het onderdeel ishi sashi ook later in het examenprogramma dan bijvoorbeeld de nigiri game.

Deze oefenserie is weergegeven in het boek 'Traditional Karate, volume I' van Morio Higaonna. Het gaat om de volgende oefeningen:

*   (Nukite) gyaku zuki vanuit sanchin dachi.
*   Armen zijwaarts tillen en buigen vanuit shiko dachi.
*   Polsoefening vanuit shiko dachi.
*   Shotei zuki in vier richtingen.

Daarnaast zijn nog een aantal oefeningen gangbaar zoals bijvoorbeeld: stoot, slag en afweertechnieken in heiko dachi en trapoefeningen met de ishi sashi om de enkel (mae geri, kansetsu geri).

Het spreekt voor zich dat er eindeloos veel oefeningen te bedenken zijn met de ishi sashi. Door de vorm en grootte leent de ishi sashi zich met name voor het integreren in een les met basistechnieken, met name stoot-, slag- en afweertechnieken.

Interessant is zeker ook het uitvoeren van sanchin kata met ishi sashi. Het gewicht roept een ander spanningspatroon op dan gebruikelijk is in sanchin kata. Normaliter richt je in sanchin je kracht voor een belangrijk gedeelte ook in het horizontale vlak, tegen je denkbeeldige tegenstander of tegen de shime partners. Door het gewicht van de ishi sashi wordt moet je relatief meer kracht omhoog richten, tegen de zwaartekracht in. Dit kan verstorend werken op het 'sanchin gevoel'. Het kan je aandacht wegtrekken van de horizontale (denkbeeldige) weerstanden. Een interessant spanningsveld.

Bij het oefenen met de ishi sashi kun je de aandachtspunten uit de lessen bewegingsleer & energetica integreren. Zo kun je bij een oefening er bijvoorbeeld op letten of je voortdurend optimaal op je voeten blijft steunen of dat je in de strijd met het gewicht jezelf ontworteld; je de beweging maakt van uit je tanden of een geïsoleerde beweging maakt vanuit je schouder; de beweging strookt met je ademhaling; etc.

Doordat je met een gewicht werkt krijg zet je het behoud van aarding, worteling, centrering, etc. meer onder druk. Gebruik je meer gewicht dan is het trainingseffect t.a.v. kracht, doorzettingsvermogen, e.d. groter maar bestaat het risico dat je de bewegingsprincipes los laat in de strijd met het gewicht. Je vernielt dan je lichaam en leert jezelf inefficiënte bewegingspatronen aan. Omgekeerd, als je alleen met lichte gewichten traint is het makkelijker om in lijn met de bewegingsprincipes te blijven bewegen, je leert dan echter niet om deze onder druk vast te houden. 