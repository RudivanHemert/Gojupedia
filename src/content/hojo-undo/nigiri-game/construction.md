# Constructie (Construction)

Oorspronkelijk werden echte vazen gebruikt die werden gemaakt door een pottenbakker. Vandaag de dag worden veelal namaak nigiri game gebruikt. De constructies variÃ«ren van jam potten tot stalen pijpen.

Van belang bij het ontwerp is de diameter van de bovenkant, daar waar je beetpakt. Hiervoor is geen vaste maat te geven omdat handen immers ook verschillen in grootte. De richtlijn is echter dat iemand de ring of schijf moet kunnen beetpakken met een tijgerklauw. Hierbij zijn de vingers gebogen vanaf het tweede kootje, en sluit de duim aan bij de hand. De tijgerklauw sluit nauw aan bij de handvorm zoals die gebruikt wordt in de kata, bijvoorbeeld bij tora guchi (tijger bek) en hiki uke.

Om mee te beginnen gebruik je idealiter een nigiri game met een rand waar je om heen kunt pakken. Later kun je overgaan naar een nigiri game zonder rand. Je kunt het nog spannender maken door er olie op te smeren.

Een nigiri game van 3 kg is al behoorlijk zwaar voor een minuut of tien oefenen. Niet omdat 3 kg zwaar is om te tillen , maar wel om lange tijd vast te houden. Zolang men de nigiri game namelijk niet neer zet moeten de onderarm en hand spieren continu (isometrisch) blijven werken. Meestal moet men dan ook opgeven omdat men de nigiri game niet meer vast kan houden. Niet omdat hij niet meer opgetild kan worden.

Ideaal zijn nigiri game die eenvoudig zwaarder of lichter gemaakt kunnen worden. 