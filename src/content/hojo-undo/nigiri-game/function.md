# Functie (Function)

De nigiri game zijn 'grijp vazen'. Het is een trainingshulpmiddel dat in verschillende streken van China werd en wordt gebruikt. De vooral in vroegere tijden gebruikte vazen, waren alledaagse vazen die gebruikt werden voor het opslaan van water en voedsel.

Versterkt met name de spieren van de onderarm en hand. Het versterkt de grip, wat een belangrijke rol speelt bij allerlei technieken van het nabije gevecht, zoals trek-, werp- en klemtechnieken en hiki uke. Ook voor het effectief aanvallen (beetpakken) van vitale punten (kyusho) is een krachtige grip noodzakelijk.

Omdat de basisoefening wordt uitgevoerd vanuit (het lopen) in sanchin met gebruik van dezelfde principes t.a.v. ademhaling, houding, krachtgebruik, etc., heeft het een vergelijkbare uitwerking als sanchin kata. Een belangrijk verschil met sanchin kata is echter dat de krachtrichting bij de nigiri game oefeningen vooral omhoog is. Het is daardoor een goede oefening voor het (actieve) aarden. Wanneer de last zwaar is, neig je ertoe om niet alleen de nigiri game, maar ook meer van jezelf (schouders, borst, etc.) mee omhoog te tillen. De bedoeling is dit te voorkomen.

Hoewel in de basisoefening dus dezelfde principes t.a.v. wortelen worden gehanteerd als bij sanchin kata, wordt de worteling minder op de proef gesteld dan bij sanchin kata met Shime. Bij de laatste ondervindt je immers ook krachten in het horizontale vlak vanuit verschillende richtingen.

Omdat de weerstand in de totale beweging verhoogd is, ontwikkelingen de nigiri game oefeningen in eerste instantie de muchimi kracht, op voorwaarde dat de beweging niet te explosief wordt uitgevoerd. Aan het einde van de beweging wordt echter, net als in sanchin kata, de grijpkracht kortstondig gemaximaliseerd. Dit ontwikkelt de chinkuchi kakin kracht. 