# Klassieke Oefeningen (Classic Exercises)

De klassieke oefeningen zijn onder meer te zien in **Traditional Karate, volume 1** en op de videoband **'Hojo Undo'** (Panther Productions), beiden van Sensei Morio Higaonna.

## Veiligheidsrichtlijnen

### Belang van technische uitvoering
Gezien het gewicht van de kongoken is het van groot belang **nauwkeurig te zijn in de technische uitvoering** van de oefeningen.

### Risico's bij shiko dachi
Met name omdat menige oefening wordt uitgevoerd in **shiko dachi**, waarbij het risico van overbelasting van de onderrug relatief groot is, omdat de onderrug in shiko dachi normaliter een natuurlijke holling vertoont.

### Kritieke momenten
Met name de oefeningen waarbij je op het belastingsmoment in shiko dachi komt verdienen extra aandacht:
- **Opstoten van de kongoken** vanuit spreidstand naar shiko dachi
- **'Shiko squats'** (en 'neko squats') waarbij je meer gewicht te dragen krijgt terwijl je in shiko dachi komt

## Correcte houding

### Bekken en wervelkolom
Bij de oefeningen in shiko dachi (en Neko dachi) moet je letten op de stand van je bekken en wervelkolom:

1. **Zorg ervoor dat je onderrug niet te hol trekt**
2. **Je bekken niet te ver voorover kantelt**
3. **Je onderrug niet laat inzakken maar deze actief opstrekt** (in de richting van je kruin)

### Opstrekken van de wervelkolom
Het opstrekken van je wervelkolom hangt samen met het optrekken van je anus. Hou daarom in shiko dachi en zeker op de belastingsmomenten een lichte opwaartse spanning in je anus en hou je kruin op (**niet ontwortelen!**).

## Oefencategorieën

### A. Kantelserie horizontaal vlak
De klassieke oefening wordt gedaan vanuit shiko dachi, alleen of met partner. Hierop zijn allerlei variaties mogelijk met andere standen en ander voetenwerk.

**Toepassingen:** Deze oefeningen sluiten aan bij diverse kantelworpen waarbij je tegenstander werpt via een klem op de armen of het hoofd. De eerste is bekend als een toepassing van de **tora guchi**.

### B. Kantelserie verticaal vlak
De kanteloefeningen in het verticale vlak sluiten aan bij een groot aantal werptechnieken waarbij je twee tegengestelde krachten uitoefent met je armen, een boven het zwaartepunt en een onder het zwaartepunt van je tegenstander. Je bekken is daarbij eventueel een steunpunt.

**Toepassingen:** Deze worpen zou je kantelworp kunnen noemen. In de kata komt een groot aantal bewegingen waarbij sprake is van een kantelbeweging. De **tora guchi** is een veel voorkomend voorbeeld. Andere voorbeelden zijn o.a. te vinden in:
- **Seiyunchin** (hari uke)
- **Sanseru**
- **Kururunfa**
- **Sepai**

### C. Uitstoot oefeningen
Er zijn een drietal traditionele uitstootoefeningen:

1. **Naar boven uitstoten** terwijl je in shiko dachi valt
2. **Naar voren uitstoten** in shiko dachi
3. **Opdrukken** met de kongoken op je nek

Als setje vormen ze een voorbeeld van **'complexe training'**.

### D. Overige oefeningen
Nog niet genoemd zijn:
1. **Polszwaaioefening**
2. **Kururunfa ademoefening**
3. **Squats** in shiko dachi of neko ashi dachi

Natuurlijk kan men zelf ook oefeningen bedenken.

## Training principes

### Complexe training
Wanneer we de kanteloefeningen laten opvolgen door soortgelijke til- en kanteloefeningen met partner en daarna dit in een kumite integreren spreken we van een **'complexe trainingsvorm'**. Bij deze manier van trainen is er sprake van een grotere 'transfer' (overdracht) van de effecten van de oefeningen naar de eigenlijke gevechtsacties.

### Contrast training
Een andere interessante trainingsvorm is de **'contrast training'**. Hierbij voer je dezelfde oefening uit met kongokens van verschillend gewicht. Bijvoorbeeld 10 keer met een kongoken van 25 kg en 15 keer met een kongoken van 15 kg, enzovoorts. Deze vorm van krachttraining heeft een positief effect op het coördinatieve aspect van de actie.

## Praktische tips

1. **Begin met lichte gewichten:** 15-20 kg voor beginners
2. **Focus op techniek:** Correcte uitvoering voor gewicht
3. **Warm-up:** Zorg voor goede warming-up van rug en benen
4. **Begeleiding:** Train onder deskundige begeleiding
5. **Rust:** Neem voldoende rust tussen oefenseries
6. **Progressive overload:** Bouw geleidelijk op in gewicht en intensiteit 